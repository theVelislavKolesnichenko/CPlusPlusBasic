# Изисквания за Самостоятелна задача

Проект Базово програмиране за специалности Компютърни системи и технологии и Софтуерни и интернет технологии зимен семестър 2019/2020 г. 

Проектите, ви дават шанс да разработите микро-вариант на т. нар. “информационна система”, т.е. система за съхранение и обработка на информация, свързана с поддържането на конкретна реална система. Не е нужно системата да бъде пълно функционална и готова за използване в реална ситуация. Необходимо е обаче системата да позволява изпълнение на избраните операции, да реагира адекватно на подадените команди и да дава исканата информация на ползващия я потребител. Целта на проектите е да приложите знанията си за обработка и организиране в паметта на данни, които да представят реални обекти. 

## Изисквания 
1. Заявяване на проект 
   1. Всеки студент има право да избере най-много един проект. 
   2. Срок за заявяване на проекти в края на трета седмица 04.10.2019 г. 
   3. Заявяването става при ръководителите на лабораторните упражнения 

2. Документация - Проекта трябва да е добре документиран 
   1. Заглавна страница съдържаща името на Университета, Факултета, Катедрата, Специалността, Темата на проекта, Имената на студента, факултетния номер. 
   2. Пълното задание (условие) на проекта. 
   3. Анализ на решението: 
       1. За всяка част от условието с коя функция или структура е реализирана 
       2. Входни данни на функцията 
       3. Изходни данни на функцията или данни, които се извеждат 
       4. Алгоритъм, по които работи функцията 
       5. Блок схема на функцията

3. Упътване за употреба:
   1. Какви са очакваните входни данни във всяка част от проекта
   2. Какъв е очаквания резултат от изпълнението на конкретния фрагмент от проекта

4. Примерно действие на програмата (Тестови варианти): 
   1. Снимка на изгледа с примерни входни данни 
   2. Снимка на изгледа с примерни изходни данни 

5. Защита на проект 
   1. По проектите се работи самостоятелно (т.е. не се допуска работа в екипи)
   2. Краен срок за предаване: 14 седмица.
   3. Защитата на проектите ще се извърши по предварително обявен графи
   4. Предаването става чрез ZIP архив, който съдържа всички файлове, необходими за компилирането и изпълнение на проекта, както и документация на избраното решение и инструкции за използване.

6. Критерий за оценяване 
   1. Максималната оценка за проект, който изпълнява изискванията е 50 т. 
   2. Проектите трябва да са функционални и да изпълнят задачата си. 
   3. Яснота и лесна разбираемост на кода (коректно именуван и добре форматиран
   4. Използването на функции и входни параметри
   5. Пълна документация 
   6. Познаване на програмата и възможността за отговаряне на въпроси по нея. Студенти, които не покажат добро познаване на своето решение (не знаят смисъла на използваните конструкции, нито начина за решаване) не получават точки. 
 
Не губите нищо ако предадете частично направен проект! По-добре се опитайте да направите някой проект, отколкото да си кажете, че не можете!
 
